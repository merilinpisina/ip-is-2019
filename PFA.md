## Задача 1. 

Да се напише програма, която въвежда матрица от цели числа с размери N × M, където N, M ≤ 100 и:

* сортира четните колони на матрицата във възходящ ред, а нечетните -- в низходящ ред;

* извежда произведението на най-голямото нечетно число в матрицата с най-малкото четно (ако такива няма, извежда 0).

## Задача 2. Шифърът на Цезар

Шифърът на Цезар е метод за кодиране на съобщения, при който всяка буква от съобщението се замества с буквата на фиксиран брой позиции от него в азбуката. Например при шифър с изместване 5, всяко срещане на буквата a ще се замени с f, а всяко срещане на z - с e (т.е. ако стигнем края на азбуката, продължаваме да броим от началото). Всички останали символи, които не са букви (включително интервали и пунктуация), не се променят.

Декодирането става по обратния път - т.е. при изместване 5, всеки символ трябва да се върне 5 позиции назад.

Да се напишат функции:

* void encodeCaesar(char plaintext[1000], int shift, char ciphertext[1000]) - кодира даденото plaintext съобщение с изместване shift и записва резултата в ciphertext
* void decodeCaesar(char ciphertext[1000], int shift, char plaintext[1000]) - декодира даденото кодирано съобщение ciphertext с изместване shift и записва резултата в plaintext

Не забравяйте да запишете завършваща 0 в края резултатния низ.

## Задача 3. Матрица от низове

Даденa е квадратна матрица А nxn от низове,представящи думи с максимална дължина 9.

* да се намери броя на палиндромите в частта над главния диагонал

* колко пъти думата s се среща под вторичния главен диагонал

* дали изричението получено от конкатенацията на думите от първичния гл.диагонал , съвпада с изречението получено от думите от вторичния гл.диагонал

## Задача 4.

Да се напише функция, която по дадена двумерна матрица от цели числа връща указател към първия ред на матрицата, в който има редица от четири числа, образуващи аритметична прогресия. Ако такъв ред не съществува, функцията да връща nullptr.
